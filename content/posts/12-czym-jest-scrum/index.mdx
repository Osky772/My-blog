---
title: Czym jest Scrum?
date: 2021-08-01
tags:
  - Scrum
---

Załóżmy, że wraz z innymi osobami chcesz stworzyć jakiś produkt. Podczas jego planowania i wytwarzania pojawi się masa pytań, z którymi trzeba się zmierzyć.
Jak będzie wyglądał proces tworzenia. Trzeba wiedzieć, gdzie naprawdę jesteśmy w dowolnym momencie pracy.
Chcemy reagować na zmiany rynku, otoczenia czy oczekiwań klienta. 
W trakcie pracy wiele nauczymy się o rozwoju produktu i warto byłoby skorzystać z tej wiedzy, aby poprawić proces.
Bywa też tak, że jest wiele ryzyk i niewiadomych, przez co ciężko zaplanować wszystkie działania.
Jako rozwiązanie na te i inne problemy został stworzony Scrum.

**Scrum** to zwinna metoda (Agile) wytwarzania nowych produktów i usług.
Scrum jest najczęściej stosowany do wytwarzania i rozwijania oprogramowania, ale nie jest ograniczony tylko to tej dziedziny.
Scrum oparty jest na rozwoju produktu w małych iteracjach. Po zakończeniu każdej iteracji zespół powinien dostarczyć działającą wersję produktu.
Dzięki takim iteracjom potrafimy określić, gdzie jesteśmy i mamy działającą wersję produktu.

Scrum bazuje na pracy zespołu. W skład zespołu wchodzą:
- Deweloperzy (Developers): osoby odpowiedzialne za wytwarzanie i rozwój produktu, np. wprowadzanie nowych funkcjonalności,
- Właściciel Produktu (Produkt Owner lub PO): ma wizję produktu i decyduje o priorytetach,
- Scrum Master (SM): który nadzoruje przebieg prac. Dzięki obserwacji może dzielić się przemyśleniami i wspierać współpracę w zespole.




