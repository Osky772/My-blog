---
title: Czym jest Scrum?
date: 2021-08-01
tags:
  - Scrum
---

import ExternalPostLink from '../../../src/components/ExternalPostLink.tsx';

Załóżmy, że wraz z innymi osobami chcesz stworzyć jakiś produkt.
Podczas jego planowania i wytwarzania pojawi się masa pytań i problemów, z którymi trzeba się zmierzyć.
Przykładowe pytania i problemy:
- Jak będzie wyglądał proces tworzenia?
- Chcesz wiedzieć, gdzie się znajdujecie w dowolnym momencie pracy,
- Chcesz reagować na zmiany rynku, otoczenia czy oczekiwań klienta, 
- W trakcie pracy nad produktem sporo nauczyłeś się o organizacji pracy i warto byłoby skorzystać z tej wiedzy, aby usprawnić proces,
- Różne ryzyka i niewiadome, przez które nawet nie jest możliwe zaplanowanie wszystkich aktywności.

W odpowiedzi na te i inne problemy został stworzony Scrum.

## Co to jest Scrum?

**Scrum** to zwinna metoda (Agile) wytwarzania nowych produktów i usług.
Scrum jest najczęściej stosowany do wytwarzania i rozwijania oprogramowania, ale nie jest ograniczony tylko to tej dziedziny.
Scrum oparty jest na rozwoju produktu w małych iteracjach. Po zakończeniu każdej iteracji zespół powinien dostarczyć działającą wersję produktu.
Dzięki takim iteracjom potrafimy określić, gdzie jesteśmy i mamy działającą wersję produktu.

Scrum bazuje na pracy **zespołu**. W skład zespołu wchodzą:
- **Deweloperzy (Developers)**: osoby odpowiedzialne za wytwarzanie i rozwój produktu, np. wprowadzanie nowych funkcjonalności,
- **Właściciel Produktu (Produkt Owner lub PO)**: ma wizję produktu i decyduje o priorytetach,
- **Scrum Master (SM)**: nadzoruje przebieg prac. Dzięki obserwacji może dzielić się przemyśleniami i wspierać współpracę w zespole.

## Proces Scrum

Zespół pracuje w iteracjach, czyli w określonych przedziałach czasowych zwanych **sprintami**.
Sprint trwa od 1 do 4 tygodni. W ciągu jednego sprintu zespół dostarcza nową wersję produktu lub jakąś nową funkcjonalność.

Na początku pracy zbierane są wymagania dotyczące produktu i każda cecha produktu nazywana jest **historyjką (*User Stories*)**.
Product Owner określa główny **cel produktu (*Product Goal*)** oraz tworzy **Backlog Produktu (*Product Backlog*)** w przedstawia priorytety wymagań na każdy sprint.
Na koniec każdego sprintu Product Owner chce zaprezentować efekt prac swoim interesariuszom i klientom, aby uzyskać informację zwrotną.
Dlatego na początku sprintu zespół **planuje prace (*Sprint Planning*)** i wybiera zadania o najwyższym priorytecie z Backlogu Produktu.
Ustalony plan na dany sprint nazywa się **Backlogiem Sprintu (*Sprint Backlog*)**, aby odróżnić go od Backlogu Produktu.

Następnie zespół zabiera się do realizacji sprintu. 
W trakcie trwania sprintu Product Owner pracuje razem z zespołem nad jak najlepszym zrozumieniem wymagań, nie wchodząc w szczegóły implementacyjne.
Nie powinno się zmieniać zakresu sprintu.

Zespół z założenia jest samo organizujący się i nie można przypisywać zadań określonym członkom zespołu.
Każdy powinien sam wybrać realizowane zadanie według wspólnych ustaleń, umiejętności czy preferencji.

Członkowie zespołu przeprowadzają **codzienne spotkania (*Daily Scrum*)** trwające maksymalnie 15 minut, na których omawiane są wykonane zadania z poprzedniego dnia, ewentualne problemy podczas ich realizacji oraz zadania do wykonania w dniu spotkania. 

W trakcie sprintu zespół chce przygotować się do kolejnych sprintów, dlatego organizowane jest spotkanie, na którym przeglądają, omawiają i **porządkują Backlog Produktu (*Product Backlog refinement*)**.

Każdy sprint kończy się **przeglądem sprintu (*Sprint Review*)**, na którym zespół wraz z Product Ownerem prezentuje produkt, który został wykonany podczas sprintu.
Na takim spotkaniu powinni być obecny wszyscy interesariusze produktu.
Product Owner po otrzymaniu informacji zwrotnej dostosowuje dalszy kierunek rozwoju produktu, aktualizując Backlog Produktu.

Na koniec zespół dokonuje **retrospektywy sprintu (*Sprint Retrospective*)** i ustalają, w jaki sposób mogliby pracować skuteczniej w następnym sprincie.

### Źródła

- <ExternalPostLink url={"https://scrumguides.org/docs/scrumguide/v2020/2020-Scrum-Guide-Polish.pdf"} name={"Przewodnik po Scrumie"} />
- <ExternalPostLink url={"https://pl.wikipedia.org/wiki/Scrum"} name={"https://pl.wikipedia.org/wiki/Scrum"} />
- <ExternalPostLink url={"https://procognita.pl/post/co-to-jest-scrum"} name={"https://procognita.pl/post/co-to-jest-scrum"} />